<section>

## O projektu

**Kao posledica** dominantnog tretmana stana kao robe koja se na tržištu može razmeniti i od koje se može zaraditi, stanovanje je postalo nedostižno za oko 80% stanovnika Srbije. Osim što ovako veliki stepen nepriuštivosti stanova proizvodi situacije života u prenaseljenim stanovima ili prostorima neadkevatnim za stanovanje, kao i rizika od prezaduženosti zbog stambenih troškova, on podstiče razvoj prostorne nejednakosti ili segregacije. 

**Ovaj sajt predstavlja** jedan mogući način na koji se brzo i jasno može uočiti i obim problema nepriuštivosti stanovanja, ali i njegove prostorne posledice. Kroz istraživanje naših sopstvenih situacija, ali i situacija naših komšija ili prijatelja, videćemo u kojoj meri su nam uopšte dostupni stanovi na tržištu, ali i u kojim delovima grada (ne)možemo da priuštimo život. To je početni korak u razumevanju problema koji svi delimo i koji tek kroz širu mobiliaciju možemo sistemski i da menjamo.



## Metodologija

**U mapiranju priuštivih stanova** za specifične situacije u kojima se svi nalazimo, koristili smo dva unosa:

- broj članova domaćinstva; i
- mesečni prihod domaćinstva.

Kako bi algoritam iz tih podataka izračunao krajnji broj, ali i distribuciju stanova koji su odgovarajući, po veličini i ceni, oslanjali smo se na postojeće međunarodne i domaće standarde.
U slučaju najma i kupovine, rezultati uzimaju u obzir sledeće: 

1) Prvi kriterijum selekcije odnosi se na prostorno odgovarajuće ponude stanova. Ovde je uzeta u obzir minimalna kvadratura stana u odnosu na broj članova domaćinstva, prema standardu “odgovarajućeg stana” definisanom Zakonom o stanovanju i održavanju zgrada (član 90). 

- za jednočlano domaćinstvo - od 22 m2;
- za dvočlano domaćinstvo - od 30 m2;
- za tročlano domaćinstvo - od 40 6 m2;
- za četvoročlano domaćinstvo - od 50 m2;
- za petočlano domaćinstvo - od 56 m2;
- za šestočlano i veće domaćinstvo - od 64 m2.

To znači da se kao rezultat pretraživanja, na ekranu kao “prostorno odgovarajući” prikazuju svi stanovi koji su u ponudi a koji odgovaraju unetom broju članova domaćinstva prema zakonskom minimumu ili su veći od toga.

2) Drugi kriterijum odnosni se na priuštivost, koja se oslanja na definiciju gornje granice opterećnosti stambenim troškovima u EU koja iznosi maksimalno 40% od mesečnih prihoda domaćinstva.* U algoritmu je uzet prag od 30%, s obzirom da se u onih 40% ubrajaju i stambeni troškovi van rente i rate za kredit - komunalije i grejanje. Dakle, u slučaju najma, odabir “priuštivih” podrazumeva sve stanove koji su prostorno odgovarajući, a čiji je mesečni zakup jednak ili manji od trećine unetog mesečnog prihoda domaćinstva. U slučaju mogućnosti kupovine, algoritam će kao rezultat ponuditi sve stanove koji su prostorno odgovarajući, a koje možete kupiti na kredit pod sledećim uslovima:

- prosečne kamatne stope komercijalnih branaka u Srbiji (2.55%);
- domaćinstvo je kreditno sposobno da se prijavi za kredit u trajanju od 30 godina;
- domaćinstvo može u jednom trenutku da isplati učešće od 20% vrednosti stana;


tako da mesečna rata bude u iznosu od trećine mesečnih prihoda domaćinstva ili manje od toga.
S obzirom na složen proces skidanja podataka koji inače nisu distupni javnosti kao baze, nije moguće koristiti podatke u real-time režimu. Podaci koji se trenutno koriste skinuti su05.05.2022 / 06.05.2022.


*Dok je na nivou EU ovaj procenat 40%, u dokumentima Ujedinjenih nacija ovaj prag je 30%, što bi značilo još manji opseg mogućnosti koje se dobijaju kao rezultat.

</section>

<section>

## Funding

Robert Bosch Stiftung

[![Logo CMMM](./img/cmmm.webp)](https://cmmm.eu)<br />
[![Logo KLAB](./img/klab-logo.png)](https://labor-k.org)<br />
[![Logo RBS](./img/rbs-logo.png)](https://www.bosch-stiftung.de/de)<br />
[![Logo TUB](./img/tu-b-logo.png)](https://www.tu.berlin)

</div>
</section>

<section>

## Imprint
[Disclaimer](https://www.tu-berlin.de/servicemenue/impressum/)
[Privacy](https://www.tu-berlin.de/servicemenue/impressum/)

</section>

